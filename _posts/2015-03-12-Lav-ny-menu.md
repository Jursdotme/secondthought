---
layout: default
title: "Lav en ny menu"
category: guide
date: 2015-03-12 15:16:08
---

# {{ page.title }}
Du finder punktet Menuer under Udseende i Kontrolpanelets venstremenu. Klik på linket til højre for knappen Vælg for at lave en ny menu. Giv den et navn og klik på Opret menu.

![Widget Attributes]({{ site.baseurl }}/assets/ny-menu.png) 

Nu kan du oprette menupunkter. Egentlig er det bare links, men der er 3 typer, som du finder til venstre: Sider, Links og Kategorier.

##Sider
Vælg blandt de sider, du allerede har lavet: Sæt hak ved dem, du skal bruge og klik på knappen Tilføj til menu. Så bliver de oprettet i højre side. Du kan sagtens føje flere punkter til senere.

##Links
Her kan du indtaste et almindeligt link til et sted på nettet. I feltet Etiket skriver du menupunktets navn, fx Andre nyheder, Facebook, eller lign. 

Du kan også linke til din egen hjemmeside fx til et eller en pdf. Det er desuden den eneste mulighed for at få et blog-indlæg med i menuen.

##Kategorier
Du kan lave links til kategorier, dvs. dele af dine blog-indlæg. En kategoriside er en oversigt med indlæg i kategorien. Det kan være praktisk at linke direkte til særlige kategorier fx. Fodboldnyt eller Mødereferater. Sæt hak ved de kategorier, du vil bruge, og tilføj dem.

##Indstillinger og Gem
Flyt rundt så punkterne passer og tjek til sidst Menu Indstillinger nederst.  Er det hovedmenuen, skal du markere det her. Du kan også bruge menuen i en boks, men det gør du under Widgets.

Du kan vælge at nye sider bliver lagt automatisk i menuen, men det vil jeg ikke anbefale. Det er svært at overskue og et nyt punkt bliver lagt i bunden. Så du skal alligevel ind og placere det bagefter.

Gem til sidst med den blå knap i højre side.