---
layout: default
title: "Skriv ny side eller rette"
category: guide
date: 2015-03-12 15:16:08
---

# {{ page.title }}
I Wordpress er sider mere traditionelt indhold på din hjemmeside - i modsætning til blogindlæg, der ofte er en slags nyheder. En side er som regel statisk og med mere langtidsholdbart indhold.

##Rette en side
Du kommer til sider ved at vælge punktet i menuen til venstre. Det giver en oversigt med de eksisterende sider. Klik på en overskrift for at åbne siden til redigering. Ikonet yderst til højre på værktøjslinjen åbner en linje med flere funktioner.

Klik på knappen Opdater i højre side, når du har rettet færdig. Vil du fjerne en side, skal den flyttes til papirkurven med linket ved siden af.

## Oprette en ny side
Vil du lave en helt ny side, så klik på Tilføj ny i menuen eller øverst på siden. På den nye side skriver du overskriften i det øverste felt og selve teksten i vinduet nedenunder.

![Widget Attributes]({{ site.baseurl }}/assets/ny-side-wpmanual-pile.png)

Har du på forhånd har skrevet en tekst i Word eller lign., kan du få mange unødvendige koder med, når du kopierer den ind. Brug derfor en af Indsæt-funktionerne i værktøjs-linjen. Eller vælg fanebladet Tekst i stedet for Visuel. Klip teksten ind her og gå tilbage til Visuel bagefter for at arbejde videre.

Vil du lave et link, så markér teksten og klik på kæde-ikonet i værktøjslinjen. Du kan indsætte billeder eller linke til pdf’er med knappen ovenover, Tilføj medier.

Når du er færdig med siden, lægger du den på nettet med knappen Udgiv i højre side. Herefter vil den blå knap skifte navn til Opdater. 