---
layout: default
title: "Kontrolpanel - forsiden"
category: guide
date: 2015-03-12 15:16:08
---

# {{ page.title }}
Når du er logget ind, starter du på Kontrolpanel. Siden giver et hurtigt overblik over din hjemmeside, fx. antal sider og indlæg, kladder der venter på udgivelse, kommentarer osv. Du kan flytte rundt på indholdet og åbne eller lukke bjælkerne.

## Sort bjælke følger med

Den sorte bjælke i toppen følger med ud på hjemmesiden, så længe du er logget ind. Den har relevante genveje, der skifter efter, hvor du er. Se fx punktet +Nyt.

Står du ude på hjemmesiden, kan du hurtigt redigere det sted, du står, eller gå til et relevant sted i administrationsdelen via den sorte bjælke.

Men ellers vil du normalt bruge menuen til venstre i kontrolpanelet til at gå til de relevante steder.

![Widget Attributes]({{ site.baseurl }}/assets/kontrolpanel-wpmanual.png)

## Gå til selve hjemmesiden

Øverst til venstre kan du hurtigt komme til defn rigtige hjemmeside og se dine ændringer. Et godt tip er at højreklikke og åbne linket på en ny fane. Så kan du hurtigt skifte og se resultatet. Husk at opdatere hjemmesiden, når du har rettet noget, fx. med F5.

Når du er færdig med at arbejde på hjemmesiden, logger du ud øverst til højre ved dit navn.